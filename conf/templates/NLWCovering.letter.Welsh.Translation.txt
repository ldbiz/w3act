Hoffai Llyfrgell Genedlaethol Cymru ddarparu mynediad cyhoeddus i gopiau wedi’u harchifo o’r wefan ganlynol: 
||URL||
Annwyl Syr/Fadam,
Hoffai Llyfrgell Genedlaethol Cymru gael eich caniatâd i ddarparu mynediad cyhoeddus i gopiau o’ch gwefan a ddelir o fewn Archif We y Deyrnas Unedig. 
Mae’r Llyfrgell, drwy gydweithio â’n partneriaid adnau cyfreithiol, yn archifo gwefannau’r Deyrnas Unedig o dan delerau Rheoliadau (Gweithiau Di-brint) y Llyfrgelloedd Adnau Cyfreithiol 2013. Cesglir y cynnwys hwn o leiaf unwaith y flwyddyn, gan greu archif o wefannau’r DU, wrth iddynt newid gydag amser. 
O dan ddeddfwriaeth adnau cyfreithiol, cyfyngir mynediad i gynnwys sydd wedi’i archifo i safle’r llyfrgelloedd adnau cyfreithiol. Er mwyn tynnu sylw at bwysigrwydd yr archif, ac er mwyn ehangu mynediad i gynnwys yr archif, ceisiwn ganiatâd oddi wrth berchnogion gwefannau dethol i roi mynediad cyhoeddus i’w cynnwys yn yr archif.  Lle rhoddir caniatâd, ceir mynediad rhydd dros y we i’r gwefannau sydd wedi’u harchifo. Gellir gweld yr archif gyhoeddus yma:  www.webarchive.org.uk. 
Os ydych yn fodlon i’ch gwefan fod ar gael yn gyhoeddus drwy’r archif, a wnewch chi, os gwelwch yn dda, lanw’r ffurflen drwydded ar-lein ||LINK|| a fydd yn ein caniatau i symud ymlaen. Ar ôl ichi roi eich caniatâd ni bydd angen ichi wneud dim byd pellach. 
Os oes gennych unrhyw wefannau eraill yr hoffech iddynt fod ar gael yn gyhoeddus drwy’r archif, rhestrwch nhw ar bob cyfrif o dan Unrhyw wybodaeth bellach neu fe allwch eu henwebu yma: www.webarchive.org.uk/ukwa/info/nominate.  Gellir dod o hyd i wybodaeth am adnau cyfreithiol, hawlfraint a sut y rhoddir mynediad i’ch gwefan ar ein tudalennau, Cwestiynau a ofynnir yn aml, yma:  www.webarchive.org.uk/ukwa/info/faq.   
Cysylltwch, da chi, os oes angen gwybodaeth bellach arnoch. 
Edrychwn ymlaen at glywed gennych.
Yn gywir
Aled Betts

Llyfrgellydd Cynorthwyol/Assistant Librarian 
Datblygu Casgliadau/ Collection Development 
Llyfrgell Genedlaethol Cymru/National Library of Wales Aberystwyth Ceredigion
SY23 3BU

Ffôn/Tel: 01974 251909
alb@llgc.org.uk

